---
title: "Towards Nature"
author: "Tayfun Yalcin"
date: 2018-11-16 05:37:52 +0000
draft: true

---
# Towards Nature

“We kunnen met regenwater mooie en natuurlijke omgevingen creëren.”

De passie van Towards Nature Hovenier is Permacultuur. Door middel van Permacultuur en de levensstijl die daar bij komt kijken, willen we de wereld veranderen in een natuurvriendelijke, rustgevende, in balans zijnde, meer betekenisvolle en gelukkige plek. In het Permacultuur-concept gaat het er om samen te werken met de natuur, in plaats van er tegen te vechten. Regenwater kan verwoestend zijn als de omgeving er niet mee samenwerkt, maar als het wordt opgevangen zoals de natuur dat doet, kunnen we met regenwater mooie en natuurlijk evenwichtige omgevingen creëren. Wij nemen deel aan het Rainproof netwerk om bewustzijn te creëren en samen te werken met alle organisaties om onze steden in deze richting te transformeren.

We leven in een veranderend klimaat. Als wij als mensen negeren dat we deel uitmaken van deze planeet met zijn natuurlijke cycli, ervaren we het resultaat van extreme regen: overstromende straten en huizen. Natuur doet dat niet; we zijn zelf de oorzaak ervan. Om dat te kunnen veranderen moeten we ons denken veranderen: van natuurbeheersing naar samenwerken met de natuur. Wij, als Towards Nature Hovenier bedrijf, vinden het belangrijk om te inspireren en dit gedachtegoed te verspreiden.
